1. feladat (8 pont)

Hozzon létre egy listát, adjon hozzá 6db, a random modul felhasználásával előállított [2, 5] intervallumból származó
egész számot. Írjon programot, mely sorfolytonosan kiír az angol ABC első 6 betűjéből rendre annyi darabot,
amennyi a lista azonos helyén lévő értéke. Az azonos betűkből álló szekvenciákat szóköz karakterrel válassza el
egymástól.
egy lehetséges output: AA BBBB CCCCC DD EEEE FFF


2. feladat (14 pont)

Kérjen be a felhasználótól egy karakterláncot, és állítsa elő annak ún. PascalCase változatát!
Egy PascalCase stringben:
 a szavak eredeti kezdőbetűjén kívül minden betűje kisbetű
 nincsenek ékezetes betűk, helyettük az ékezet mentes változatuk szerepel
 nincsenek speciális karakterek, mondatközi vagy mondatvégi írásjelek
 nincsenek szóközök, de a kiindulási állapottól függetlenül minden eredeti szó kezdőbetűje nagybetű
lehetséges input -> output párok:
NÉZD, OTT EGY FA! NezdOttEgyFa
Ádám szereti a lekváros kenyeret. AdamSzeretiALekvarosKenyeret
Milyen színű a cipőfűződ? MilyenSzinuACipofuzod .


3. feladat (18 pont)

A course.txt pontosvesszőkkel tagolt, UTF-8-as karakterkódolású állomány sorai egy szoftverfejlesztést oktató
magániskola kurzusán résztvevő hallgatók adatait tartalmazza. A sorok azonos szerkezetűek, az állomány egy sora
például:
Willie Stewart;m;1800;51;69;100;100
ahol az adattagok rendre a következőket jelentik:
Willie Stewart [nev] a hallgató neve
m [nem] a hallgató nemét kódoló adattag. (’m’, ha férfi, ’f’ ha nő)
1800 [befizetes] a tanfolyam árából eddig befizetett összeg (usa $-ban)
[51, 69, 100, 100] [eredmenyek] a félévi százalékos vizsgaeredmények,
rendre a következő modulokból: hálózat, mobil, frontend, backend
Olvassa be a file tartalmát egy objektumokat tartalmazó listába, ennek felhasználásával adjon választ a következő
kérdésekre! A terminálra írást igénylő feladatokat a mintán látható módon jelenítse meg!
- Hány hallgató adatait tartalmazza a file?
- Mennyi a hallgató átlaga backend fejlesztés modulból?
- melyik hallgató az osztályelső (akinek a legjobb az eredményeinek összege minden tantárgyból)?
- A tanfolyam ára $2600, kik azok a hallgatók,
akik már előfinanszírozták a tanfolyam árának teljes összegét?
- Kérje be a program egy hallgató nevét, ha van ilyen hallgató, akkor írja ki,
hogy mely tanegységekből kell javítóvizsgát tennie!
Abból a tanegységből kell javítóvizsgát tenni, ahol az elért eredmény nem éri el az 51%-ot

