Összetett feladat
Készítsünk programot az alapműveletek gyakorlására. Az induláskor jelenjen meg a képernyő közepén egy menüsor, az alábbi menüpontokkal:

1. Összeadás
2. Kivonás
3. Szorzás
4. Osztás
Válasszon menüpontot (1-4):

Ha nem megfelelő a bemenet (nem 1..4), akkor lépjen ki a program.
Ha megfelelő a bemenet, akkor a választott menüpontnak megfelelő 10 feladatot generáljon a program az alábbiak szerint:
10 feladatot adjon fel véletlenszerűen generált számokkal
a) összeadás esetén az 1…50 számok közül
b) kivonás esetén szintén az 1…50 számok közül, de úgy, hogy a végeredmény ne lehessen negatív
c) szorzás esetén a 2…10 számok közül
d) osztás esetén az osztó és az osztandó is a 2…100 számkörből legyen, de ügyeljen rá, hogy csak olyan osztást adjon fel a program, aminek egész a végeredménye
Minden feladatnál írja ki a feladat sorszámát is:

1. 12 + 25 = 37
helyes
2. 39 + 8 =46
helytelen

A végeredmény beírása után a program írja ki, hogy helyes (zöld színnel) vagy helytelen (piros színnel) a válasz, és számolja a helyes megoldásokat.
A 10 feladat után írja ki a program, hogy hány feladatot sikerült megoldani a 10-ből, valamint egy értékelést az alábbiak szerint:
a) 10 jó megoldás esetén kitűnő
b) 9 jó megoldás esetén nagyon jó
c) 8 jó megoldás esetén jó
d) 7 jó megoldás esetén közepes
e) 6 jó megoldás esetén fejlődőképes
f) 6-nál kevesebb jó megoldás esetén „Neked készült ez a program!”