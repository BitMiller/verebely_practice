[1. feladat, 8 pont]

Kérje be a felhasználótól a választ a következő kérdésre: „J vagy LY van a to_ás szóban?” Ezt követően
értékelje ki az eredményt. Ügyeljen rá, hogy a program a kis- és a nagybetűvel írt választ is elfogadja!


[2. feladat, 14 pont]

Készítsen függvényt, ami visszatér a paraméterként megadott pozitív egész szám osztóit tartalmazó listával.
E függvény felhasználásával készítsen egy másik, logikai értékkel visszatérő függvényt, ami a paraméterként
kapott két egész számról megállapítja, hogy azok relatív prímek-e, vagy sem.
Tesztelje a függvények működését a mintán láthatóhoz hasonló módon.


[3. feladat, 18 pont]

A melbourne2009.txt UTF8 kódolású, pontosvesszőkkel tagolt állomány tartalmazza a Formula-1
motorsport-széria 2009-es Ausztrál nagydíjának célba érkező versenyzőinek adatait.
Az állomány egy sora pl.:
Nico Rosberg;germany;Williams-Renault;5;21.506;3
Ahol az adattagok rendre a következők:
 Nico Rosberg: a versenypilóta neve
 germany: a pilóta nemzetisége (angolul, kisbetűvel)
 Williams-Renault: a konstruktőr csapat neve, ahol a pilóta versenyzik
 5: a rajtpozíció, ahova az időmérő versenyen kvalifikálta magát
 21.506: a pilóta versenyidejének 1 óra 34 percen felüli része
(tehát Rosberg versenyideje 01:34:21.506)
 3: a versenyen szerzett világbajnoki pontok száma
Hozzon létre egy osztályt, ami képes reprezentálni egy pilótát. Olvassa be a file tartalmát egy olyan
adatszerkezetbe, aminek felhasználásával képes választ adni a következő kérdésekre. A válaszok terminálra
írása a mintának megfelelően történjen!
1) Hány pilótának sikerült célba érnie?
2) Hány világbajnoki pont került kiosztásra összesen?
3) Hány német nemzetiségű versenyző érkezett a célba?
4) Mely csapatok pilótái szereztek világbajnoki pontokat?
Minden csapat neve csak egyszer szerepeljen a felsorolásban!
5) Határozza meg, hogy ki nyerte a versenyt, írja ki a pilóta nevét versenyidejét is!

